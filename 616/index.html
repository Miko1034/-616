<!DOCTYPE html>
<html lang="fi">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Etusivu</title>
  <link href="https://cdn.jsdelivr.net/npm/bootstrap@5.3.2/dist/css/bootstrap.min.css" rel="stylesheet">
  <link rel="stylesheet" href="css/style.css">
</head>
<body>
<nav class="navbar navbar-expand-lg navbar-dark bg-dark">
  <div class="container">
    <a class="navbar-brand" href="index.html">Tieto- ja viestintätekniikka</a>
    <button class="navbar-toggler" type="button" data-bs-toggle="collapse" data-bs-target="#navMenu">
      <span class="navbar-toggler-icon"></span>
    </button>
    <div class="collapse navbar-collapse" id="navMenu">
      <ul class="navbar-nav ms-auto">
        <li class="nav-item"><a class="nav-link active" href="index.html">Etusivu</a></li>
        <li class="nav-item"><a class="nav-link" href="muodostuminen.html">Tutkinnon muodostuminen</a></li>
        <li class="nav-item"><a class="nav-link" href="tutkinnonosat.html">Tutkinnonosat</a></li>
        <li class="nav-item"><a class="nav-link" href="kriteerit.html">Kriteerit</a></li>
        <li class="nav-item"><a class="nav-link" href="arviointi.html">Arviointi</a></li>
      </ul>
    </div>
  </div>
</nav>

<main class="container my-5">
  <h1 id="tieto--ja-viestintätekniikan-perustutkinto">Tieto- ja viestintätekniikan perustutkinto</h1>
  <p>Tieto- ja viestintätekniikan perustutkinnon suorittanut osaa toimia tieto- ja viestintätekniikan työtehtävissä esimerkiksi ohjelmistokehittäjänä, IT-tukihenkilönä tai laiteasentajana.</p>
  <p>Opiskelija voi valita opintonsa oman mielenkiintonsa ja työelämän tarpeiden mukaan. Tutkinnon suorittaminen mahdollistaa jatko-opinnot ammattikorkeakoulussa tai yliopistossa.</p>

  <h2 id="tutkinnon-suorittaneen-osaaminen">Tutkinnon suorittaneen osaaminen</h2>
  <p>Tieto- ja viestintätekniikan perustutkinnon suorittaneella on tieto- ja viestintätekniikan tehtävissä edellytetty ammattitaito, ja hän osaa toimia yhteistyökykyisesti tieto- ja viestintäteknisessä ympäristössä. Tutkinnon suorittanut osaa käyttää alan sanastoa, selvittää asiakkaan tarpeita ja tehdä asiakaslähtöisiä ratkaisuja tieto- ja viestintäteknisiin tehtäviin liittyen. Hän varmistaa, että työn lopputulos vastaa työlle asetettuja vaatimuksia.</p>

  <h2 id="tyotehtavia">Työtehtäviä, joissa tutkinnon suorittanut voi toimia</h2>

  <p><strong>Elektroniikka-asentaja</strong> osaa tehdä elektroniikka-asennuksiin liittyviä asennus-, testaus- ja huoltotöitä. Hän osaa käsitellä oikein elektroniikka-asennuksissa tarvittavia komponentteja ja materiaaleja sekä käyttää tarvittavia työ- ja mittavälineitä.</p>

  <p><strong>Hyvinvointiteknologia-asentaja</strong> osaa toimia sosiaali- ja terveysalan toimintaperiaatteiden ja arvojen mukaan. Hän osaa asentaa turvalaite- ja hyvinvointiteknologiajärjestelmiä sekä hyödyntää hyvinvointiteknologiaa asiakkaan toimintakyvyn ylläpitämiseksi. Hän varmistaa laitteiden turvallisen käytön ja opastaa asiakasta hyvinvointiteknologian käytössä.</p>

  <p><strong>Tietoverkkoasentaja</strong> osaa tehdä tietoverkkokaapeloinnit asiakkaan vaatimusten ja ohjeiden mukaisesti. Hän huomioi tietoliikenneverkkojen rakenteet ja käytetyt materiaalit sekä tekee tarvittavia mittauksia ja testauksia järjestelmän toimivuuden varmistamiseksi.</p>

  <p><strong>IT-tukihenkilö</strong> osaa toimia työasemien, verkko- ja lisälaitteiden sekä toimialueiden muodostamassa tieto- ja viestintäteknisessä ympäristössä. Hän toimii osana tietohallintoa sekä auttaa käyttäjiä erilaisissa teknisissä ongelmissa asiakkaan tiloissa tai etäyhteyden välityksellä.</p>

  <p><strong>Ohjelmistokehittäjä</strong> osaa ohjelmoida, hyödyntää rajapintoja, käsitellä tietoa sekä käyttää versionhallintaa. Ohjelmistokehitystiimin jäsenenä toimiessaan hän kommunikoi asiakkaan kanssa, suunnittelee ohjelmiston toteutuksen ja varmistaa toteutettavien toimintojen laadun.</p>

  <p>Tieto- ja viestintätekniikan perustutkinnon rakenne ja sisältö on suunniteltu niin, että <em>sähkö- ja automaatioalalla toimiminen</em> -tutkinnon osan suorittaneella on rajoitettuun sähköpätevyyteen 3 määritelty soveltuva koulutus.</p>
</main>


<script src="https://cdn.jsdelivr.net/npm/bootstrap@5.3.2/dist/js/bootstrap.bundle.min.js"></script>
</body>
</html>
